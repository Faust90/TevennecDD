## Atmosfera

Il gioco vuole avere un’atmosfera principalmente horror, con lievi influenze fantasy e gotiche. Le vicende della trama si svolgono nell'isola immaginaria di Tevennec e sono ambientate in epoca medievale. Se si escludono le componenti sovrannaturali, il Mondo di gioco sarà una rappresentazione di un contesto storico, immaginario ma plausibile, simile all’Europa medievale tra gli anni 1000 e 1200. Nel capitolo Ambientazione ci sono maggiori dettagli riguardo alla storia alla base della trama al gioco. È chiaro quindi il tipo di scenario preapocalittico che si presenta: i morti escono dalle fosse, gli _Immondi_ invadono la terra, mentre Dio inizia a manifestarsi materialmente. La battaglia finale contro il male sta iniziando, e l’umanità è in svantaggio.

La vita per le persone comuni è difficile: i _Mostri_ divorano gli umani, rapiscono donne, uomini e bambini, orrende malattie imperversano nei piccoli centri abitati dove alcune di queste aberrazioni si annidano. I corpi delle persone mutano e subiscono dolorosissime trasformazioni in orridi servi delle tenebre, che uccidono e infettano altre vittime.

I cadaveri causati dalle calamità si rialzano, diventando schiavi asserviti alle tenebre. Molti sono demotivati e depressi, in pochi reagiscono alla situazione combattendo, anzi: alcuni addirittura diventano volontariamente servi delle forze malvagie. L’Inquisizione si occupa di eliminare tutte le minacce sovrannaturali e i nemici di Dio, seppur con mezzi violenti e spesso ingiusti.

