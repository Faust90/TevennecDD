## Ambientazione

---

-TODO-

Universo materiale, Universo delle energie.

I due universi si intersecano su diversi punti nelle altre dimensioni, e in qualche punto è particolarmente sottile. Una di queste zone di vicinanza è per l'appunto l'area di Tevennec. L' equilibrio cosmico dell'universo parallelo è dato da due energie: una bianca e luminosa e una nera e oscura. L' energia bianca crea e genera materia, mentre l'energia nera la consuma e la distrugge. Entrambe le energie avevano una forma di pensiero senziente, che però rispondeva a logiche non riconducibili a quelle umane.

Durante un non ben specificato evento cosmico, l'energia nera s'incarnò in una forma fisica, la cui definizione è _Abominazione_.  
 L' _Abominazione_ è un'entità entropica la cui esistenza immortale è votata a consumare la materia trasformandola in un'energia nera. Il suo aspetto è simile a quello di una medusa di dimensioni titaniche, i cui tentacoli sono cosparsi di bocche dentate in grado di divorare pianeti interi. Il suo corpo è di una materia sconosciuta ed aliena, che assomiglia nell'aspetto a un tessuto muscolare di colore rosso scuro, occasionalmente ricoperto di pelle nera.  L'energia bianca contemporaneamente prese coscienza di sè, e nacque il _Creatore_: un'entità di pura energia ad essa contrapposta, che generava materia e vita per preservare così l'equilibrio parzialmente compromesso.

L' equilibrio delle tra le due entità venne definitivamente meno quando scoppiò una guerra di portata apocalittica, che terminò con il deicidio reciproco di entrambe. Il cadavere dell' _Abominazione_ iniziò a marcire e decomporsi dando vita al suo internoa una progenie mostruosa ed oscura, mentre la rimanente energia del _Creatore_ rimase passiva e priva di coscienza, e smise di rigenerarsi. Queste creature condividevano la natura parzialmente immortale dell' _Abominazione_ , oltre che la sua infinita fame. Le prime creature di tenebra avevano inoltre poteri magici di notevole portata per via della pesante infusione di energia nera  
 che permeava il corpo senza vita del loro mostruoso genitore.

Nel nostro universo, nulla di tutto ciò fu notato per molto tempo. Nei punti in cui la divisione con l'altro universo era più sottile, parte dell'energia del _Creatore_ fluiva all'interno, andando a generare vita e materia nel nostro mondo in tempi primordiali. A seguito del deicidio, alcune dell creature generate dal cadavere dell' _Abominazione_ iniziarono ad apparire per tempi brevi nel nostro universo. Questo perchè il confine, seppur labile, tra i due universi gli impediva di avere una presenza significativa. Nacquero così le leggende e le mitologie su mostri, fantasmi e demoni di varia natura. L'energia bianca che riusciva a penetrare  
 nell'universo materiale invece generava nuova vita o eventi particolari, che diedero vita alla creazione di religioni e credenze. I millenni e i secoli passarono, e con essi l'evoluzione delle forme di vita nei dei universi, fino a quando a Tevennec si aprì la Porta.

L' apertura della Porta fu un evento multidimensionale di grandissima portata, perchè mise in diretta comunicazione i due universi. Il tunnel comunicante aveva le due estremità sopra la città di Tevennec e all'interno del cadavere dell' _Abominazione_. Questo avvenne in un momento in cui il pianeta dove era stata costruita la città di Tevennec attraversava il periodo Medievale. Le creature dell'universo delle energie potevano entrare effettivamente nell'universo materiale, e non limitarsi quindi a brevi manifestazioni. Così come l'energia bianca, che ora arrivava in risposta alle preghiere di chi, per secoli, l'aveva invocata.

