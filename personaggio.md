## PERSONAGGIO

Il _Personaggio_ è l’entità principale del gioco. È l’unica entità controllabile dal _Giocatore_, ed è l'entità che di fatto caratterizza tutta l'esperienza di gioco. La morte del _Personaggio_ infatti farà terminare la partita, costringendo il giocatore a ripartire dall’ultimo salvataggio effettuato.

Ogni _Personaggio_ può essere costruito in modo personalizzato man mano che la partita procede. Si ne possono così creare molte varianti, in modo da diversificare l’esperienza di gioco. È importante notare che alcune scelte sulla costruzione di un \_Personaggio\_ saranno più efficaci di altre, in particolar modo un Personaggio che avrà effettuato determinate scelte potrebbe avere una maggiore difficoltà ad avanzare nel gioco. Ogni possibile opzione per il proprio Personaggio è indicata e dettagliata nei paragrafi successivi.

CARATTERISTICHE

Le Caratteristiche servono a indicare la prestanza fisica e mentale del Personaggio. Al 1° livello e quando si raggiunge il 3°, 5°, 7° e 9° livello del Personaggio, il giocatore avrà a disposizione un Incremento, che può utilizzare per aumentare di 1 il punteggio di una qualunque caratteristica. È possibile aumentare una Caratteristica equipaggiando oggetti magici che forniscono un bonus a quella Caratteristica. Ci sono due Caratteristiche fisiche e due mentali.

* Robustezza \(ROB\): Indica la resistenza e la forza fisica del Personaggio.

1. Il doppio del suo valore si aggiunge ai Punti Ferita Massimi e Punti Ferita Attuali.

2. La metà del suo valore arrotondata per difetto è aggiunta ai Danni inflitti

3. Il suo valore si aggiunge ai Tiri salvezza contro effetti di Malattia, Mutilazione, Sanguinamento e Veleno.

4. Il suo valore si aggiunge ai tiri su Concentrazione \(Vedere il capitolo MAGIA\)

* Agilità \(AGI\): Indica l’agilità e la destrezza del Personaggio.

1. La metà del suo valore arrotondata per difetto si aggiunge all’ATK

2. Il suo valore si aggiunge alla DEF

3. Il suo valore si aggiunge al Blocco

4. Il suo valore si aggiunge all’Iniziativa. Questo parametro non è utilizzato nel gioco, ma piuttosto verrà utilizzato nei prototipi o in un eventuale versione cartacea per gestire l’ordine di azione in combattimento

* Mente \(MEN\): Indica la saggezza e l’intelligenza del Personaggio.

1. Il suo valore indica il numero di slot per Incantesimi disponibili

2. La metà del suo valore arrotondata per difetto determina il livello massimo di incantesimi che si può imparare

3. Il suo valore migliora la velocità di lancio degli Incantesimi. \(Vedere il capitolo MAGIA\)

4. Il suo valore migliora la possibilità di effettuare un Colpo Critico \(Vedere il capitolo ATTACCO\)

* Volontà \(VOL\): Indica l’incisività della fede del Personaggio e la sua forza di volontà.

1. Il suo valore viene aggiunto ai danni inflitti dagli Incantesimi

2. Il suo valore viene aggiunto alla Classe Difficoltà degli Incantesimi

3. Il suo valore viene aggiunto ai Tiri Salvezza contro effetti di Maledizione, Confusione, Spavento, Stordimento.

4. La metà del suo valore arrotondata per difetto determina il numero di Slot Energia recuperati ogni 3 secondi \(Minimo 1\).

Le Caratteristiche non possono avere un valore minore di -5 o maggiore di 5. Questi limiti rappresentano rispettivamente uno stato di gravissima mancanza \(estrema fragilità fisica, totale atrofia muscolare, stato vegetativo o apatia completa\) ed il picco delle possibilità umane \(estrema resistenza, massima destrezza, intelligenza elevata o volontà di ferro\). Se una caratteristica ha punteggio 0, sarà considerata al livello della media della popolazione.

PUNTI FERITA

I Punti Ferita forniscono un’indicazione numerica sulla resistenza del Personaggio. Quando un Personaggio viene colpito con successo, subisce un certo quantitativo di danni, che viene sottratto ai suoi Punti Ferita Attuali. Generalmente si utilizzerà il termine Punti Ferita per parlare di entrambi i valori. Se utilizza una Runa di Cura Minore, una Runa di Cura Maggiore o l’incantesimo Medico \(guarda i capitoli OGGETTI e MAGIA per i dettagli\), l’ammontare di punti curati verrà aggiunto ai Punti Ferita Attuali. Se i Punti Ferita Attuali sono minori di 1, il Personaggio muore. I Punti Ferita Attuali non possono mai essere maggiori dei Punti Ferita Massimi.

I Punti Ferita al primo livello si calcolano con la seguente formula

PF = 8 + \(ROB x 2\)

Si ottengono Punti Ferita aggiuntivi salendo di livello. Equipaggiare alcuni Oggetti magici aumenta il numero di punti ferita.

PUNTI ESPERIENZA E LIVELLI

La potenza di un Personaggio aumenta con il crescere del livello e dell’esperienza. Tutti i personaggi partono dal primo livello. Quando completa una missione o uccide un nemico, il Personaggio guadagnerà Punti Esperienza. Quando avrà raggiunto un certo quantitativo di Punti Esperienza, detto Traguardo, il Personaggio passerà al livello successivo, e i Punti Esperienza guadagnati finora verranno azzerati.

Ogni volta che si otterrà un livello, il Personaggio ottiene 1d6 Punti Ferita che vengono aggiunti ai Punti Ferita Attuali e ai Punti Ferita Massimi. Il Personaggio può quindi continuare a guadagnare Punti Esperienza avanzando nel gioco fino a che raggiungerà il decimo livello. A quel punto non sarà più possibile per lui aumentare ulteriormente di livello, poiché avrà raggiunto il picco delle capacità umane.

Livello    Traguardo

1    2000

2    4000

3    6000

4    8000

5    10000

6    12000

7    14000

8    16000

9    18000

10    -

RUOLI

I Ruoli servono a improntare il Personaggio verso un determinato stile di gioco. Essi influenzano diversi aspetti dello stesso, ovvero:

* Caratteristica primaria: una Caratteristica che è fondamentale per la classe, e per questo parte ad un punteggio pari a 2

* Caratteristiche secondaria: una Caratteristica che è ausiliaria per la classe, e per questo parte con un punteggio pari a 1

* Abilità di Ruolo: Abilità che possono essere esclusivamente utilizzate da chi ha adottato quel Ruolo. Possono essere attive, e quindi essere utilizzate come un incantesimo, o passive, ovvero sempre applicate.

* Addestramento: Le Armi e le Armature che il Personaggio sarà in grado di usare \(aggiungendo il bonus di Addestramento dove applicabile, vedi capitolo. ATTACCO\).

I Ruoli che un giocatore può scegliere sono due: Guerriero e Incantatore. Qui sotto sono descritte nel dettaglio

GUERRIERO

“Se sanguina, posso ucciderlo”

* Caratteristica primaria: ROB

* Caratteristiche secondaria: AGI

* Abilità di Ruolo:

•    Resistente \(Liv. 1\)

•    Letale \(Liv. 2\)

•    Maestria \(Liv. 4\)

•    Stoico \(Liv. 6\)

•    Preciso \(Liv. 8\)

•    Campione \(Liv. 10\)

Il Guerriero ha molti punti ferita, ed ha Addestramento in tutte le armi ad esclusione del Colpo senz’armi e in tutte le armature. Le sue abilità di classe migliorano la sua resistenza e la sua capacità di combattere:

* Al primo livello l’abilità Resistente gli fa ottenere un numero di Punti Ferita Massimi e Punti Ferita attuali bonus pari a 3. I Guerrieri sono in grado di resistere al dolore e alle ferite meglio di chiunque altro.

* Al secondo livello la sua abilità Letale gli consente di avere un bonus pari a +3 ai danni inflitti con tutte le armi in cui ha Addestramento. I Guerrieri sono esperti combattenti, e usano le armi sempre al massimo del loro potenziale offensivo.

* Al quarto livello ottiene l’abilità Maestria. Quando effettua con successo un Colpo con un’arma in cui ha Addestramento, il Guerriero potrà infiggere effetti aggiuntivi, indicati per ogni arma nella colonna Maestria \(vedi capitolo OGGETTI\). L’abilità dei Guerrieri gli permette di infliggere ai loro nemici condizioni debilitanti oltre al mero danno fisico.

* Al sesto livello ottiene l’abilità Stoico. Quando il Personaggio fallisce un Tiro Salvezza, può ripeterlo una volta per quell’effetto. I Guerrieri sono irrefrenabili: stringendo i denti e ignorando il dolore, avanzando senza incertezze.

* All’ottavo livello ottiene l’abilità Preciso. Quando il Personaggio effettua un Colpo con un’arma in cui ha Addestramento, tira due volte contemporaneamente il Tiro del Colpo e considera valido il risultato maggiore. Al culmine delle loro capacità, i colpi dei Guerrieri diventano praticamente infallibili.

* Al decimo livello ottiene l’abilità Campione. Quando effettua con successo un Colpo con un’arma in cui ha Addestramento, il Guerriero potrà infiggere effetti aggiuntivi, indicati per ogni arma nella colonna Campione \(vedi capitolo OGGETTI\). La maestria dei Guerrieri è tale da permettergli di infliggere ai loro nemici condizioni estremamente debilitanti.

Che siano cavalieri, templari o semplicemente mercenari, tutti partecipano alla guerra contro le oscure forze che si sono mosse su Tevennec. Combattenti temprati e addestrati che preferiscono la forza bruta per risolvere i problemi, anche se possono imparare semplici incantesimi specializzandosi in quella direzione. In un mondo dove quello che muore non è detto che rimanga per terra, la loro forza bruta potrebbe sembrare inutile, ma la loro abilità unita a degli oggetti magici permette anche ai guerrieri di poter affrontare le minacce che gli si parano davanti, rendendoli dei combattenti efficienti.

INCANTATORE

“Ammira il potere di Dio”

* Caratteristica primaria: MEN

* Caratteristiche secondaria: VOL

* Abilità di Ruolo:

•    Incantatore I \(Liv. 1\)

•    Incantatore II \(Liv. 2\)

•    Incantatore III \(Liv. 4\)

•    Incantatore IV \(Liv. 6\)

•    Incantatore V \(Liv. 8\)

•    Profeta \(Liv. 10\)

L’Incantatore è un utilizzatore di magia esperto, ed impara a lanciare incantesimi che altri personaggi non potranno mai imparare. Ha Addestramento nelle Armature leggere e negli Scudi, nei Bastoni e nelle Armi Contundenti ad una mano, ad esclusione del Colpo senz’armi.

* Al primo livello si possono imparare Incantesimi I livello, ignorando i normali prerequisiti per punteggio di MEN

* Al secondo livello si possono imparare Incantesimi II livello o inferiore, ignorando i normali prerequisiti per punteggio di MEN

* Al quarto livello si possono imparare Incantesimi di III livello o inferiore, ignorando i normali prerequisiti per punteggio di MEN

* Al sesto livello si possono imparare Incantesimi di IV livello o inferiore, ignorando i normali prerequisiti per punteggio di MEN

* All’ottavo livello si possono imparare Incantesimi di V livello o inferiore, ignorando i normali prerequisiti per punteggio di MEN

* Al decimo livello se si hanno meno di sei Slot Energia se ne ottiene uno extra

Sono perlopiù sacerdoti di Dio, che imparano ad avere una connessione alla divinità in modo da poter sfruttare il suo potere per lanciare incantesimi. Nella battaglia dell'umanità contro le creature dell'Ombra, è necessario che agiscano in modo celere e senza farsi impressionare dalle situazioni critiche. Sempre a contatto con gli orrori di questa guerra soprannaturale, gli incantatori sono potenti utilizzatori di incantesimi e combattenti di discreta abilità con i giusti potenziamenti.

TALENTI

I Talenti sono una serie di bonus passivi che aumentano il potenziale del Personaggio. Il giocatore parte scegliendo un Talento al momento della creazione del Personaggio. I Talenti vogliono espandere o variare le capacità di un Personaggio senza la necessità di utilizzare altri Ruoli, ma aggiungendo granularità agli stessi. Alcuni Talenti possono essere esclusivamente assegnati a Personaggi che hanno un determinato Ruolo, che viene indicato tra parentesi. Qui sono indicate i Talenti selezionabili dal giocatore per il proprio Personaggio:

* Chierico \(Incantatore\): Si è un tipico esempio di un Incantatore. Il punteggio di VOL è permanentemente aumentato di 1 punto. Si conoscono i Miracoli Lux, Medico e Sagitta.

* Commerciante: La propria abilità da commerciante è fuori dal comune e si conoscono circuiti di commercio non convenzionale. Si ottiene una percentuale pari a 5 più il doppio del suo punteggio di MEN. La percentuale si applica come sconto a tutti gli oggetti acquistati nei negozi e come bonus sul prezzo degli oggetti venduti. Si ha inoltre accesso al Mercato nero. Si è però meno avvezzi ai pericoli al di fuori della quiete cittadina, per questo il Personaggio ha un Malus di -1 a tutti i Tiri Salvezza.

* Corrotto: In qualche modo la tenebra ha influenzato il corpo del Personaggio. Forse per via di qualche scellerato patto di un suo antenato, forse per qualche inquietante rapporto con gli Immondi. Si è assuefatti agli effetti maligni della tenebra: si ha Resistenza ai Danni da Tenebra ed un bonus pari 3 a tutti i Tiri Salvezza. Tuttavia il Personaggio è refrattario all’energia divina poiché Dio ripudia la Tenebra, e quando lancia un Incantesimo subisce un danno pari al doppio del livello dell’Incantesimo lanciato. Inoltre si ha un’aria inquietante: si acquistano gli oggetti ad un prezzo del 20% superiore al normale e si vendono ad un prezzo del 20% inferiore.

* Duellante \(Guerriero\): Si è addestrati a combattere con destrezza inusuale. Si possono effettuare Blocchi senza usare scudi. Il Blocco è pari a 5 più il doppio del suo punteggio di AGI \(Leggere il capitolo DIFESA per il funzionamento del Blocco\). Si ha inoltre un bonus di +2 a tutti i danni inflitti utilizzando armi. Il punteggio di ROB è permanentemente diminuito di 1 punto e si perde l’Addestramento nelle Armature Pesanti o Armi a due mani, poiché questo tipo di combattimento richiede una corporatura esile ed un equipaggiamento leggero.

* Luminoso \(Incantatore\): L’Incantatore conserva una parte della propria energia e la utilizza esclusivamente per rendere più potenti le manifestazioni della Sua Luce. Tutti i danni di Luce inflitti dal giocatore vengono tirati due volte e vengono presi i risultati migliori. Parte dell’energia però non è utilizzabile, per questo uno Slot Energia è permanentemente occupato.

* Mercenario \(Guerriero\): Si è un tipico esempio di un Guerriero. Il punteggio di AGI è permanentemente aumentato di 1 punto. Si inizia la partita con una Spada Corta e un’Armatura di Cuoio.

* Ospitaliere: Si ha un addestramento volto a curare sul campo le proprie ferite. Si impara Medico, e lo si può lanciare dopo aver subito almeno un colpo dall’ultimo lancio, senza consumare Slot Energia se non ci sono nemici visibili o in battaglia \(Leggere il capitolo MAGIA\). Lo stress fisico a cui si è sottoposti quotidianamente durante lo svolgimento delle proprie mansioni rende più difficile recuperare le energie spirituali, quindi non si può recuperare più di uno Slot Energia.

* Paladino \(Guerriero\): La propria fede in Dio è fanatica. Si ottiene uno Slot Energia extra e si possono imparare gli incantesimi di un livello massimo pari a 1 più la metà arrotondata per difetto del punteggio di MEN. Non si possono usare Anelli. Un voto di povertà per dimostrare la propria fede è fondamentale per distinguersi dai comuni discepoli

* Templare \(Incantatore\): Si fa parte dell’ala più militarizzata della Chiesa di Dio, e l’addestramento ha portato ad una maggiore resistenza fisica e una preferenza per le armature pesanti. Si ha Addestramento nelle Armature Pesanti, Armi contundenti a due mani e si aggiungono 3 punti ai Punti Ferita Massimi ed ai Punti Ferita Attuali. Si aumenta permanentemente il punteggio di ROB di 1 punto. Tuttavia Il punteggio di MEN è permanentemente diminuito di 1, poiché l’addestramento marziale ha portato via tempo allo studio delle sacre scritture.



