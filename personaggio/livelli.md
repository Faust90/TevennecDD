### Livelli e Punti Esperienza

Le potenzialità di un _Personaggio_ aumentano con il crescere del _Livello_ e dell’esperienza. Tutti i _Personaggi_  partono dal 1° _Livello_. All'inizio della loro carriera sono esseri umani non comuni, al di sopra della norma. Quando completa una missione o uccide un _Mostro_, il _Personaggio_ guadagnerà _Punti Esperienza_. 

Quando avrà raggiunto un certo quantitativo di _Punti Esperienza_, detto _Traguardo_, il _Personaggio_ passerà al _Livello_ successivo, e i _Punti Esperienza_ guadagnati finora verranno azzerati. Il _Personaggio_ può quindi continuare a guadagnare _Punti Esperienza_ avanzando nel gioco fino a che raggiungerà il 10° _Livello_. A quel punto non sarà più possibile per lui migliorare ulteriormente, poiché avrà raggiunto il picco assoluto delle capacità umane.



| Livello | Traguardo |
| :---: | :---: |
| 1 | 2000 |
| 2 | 4000 |
| 3 | 6000 |
| 4 | 8000 |
| 5 | 10000 |
| 6 | 12000 |
| 7 | 14000 |
| 8 | 16000 |
| 9 | 18000 |
| 10 | - |



